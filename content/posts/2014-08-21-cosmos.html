---

categories:
- Krzaki
date: "2014-08-21T22:10:26Z"
excerpt: "Pismo, którego imienia za nic w świecie nie zdradzę, pochodzi z kosmosu.
  Jest to dowód na istnienie życia pozaziemskiego (ale nie inteligencji)."
draft: false
tags:
- Cosmopolitan
- Kosmopolitan
- Kosmopolitańczykowianeczka
title: Cosmo(s)

---
<p style="text-align: justify">Pismo, którego imienia za nic w świecie nie zdradzę, pochodzi z kosmosu. Jest to dowód na istnienie życia pozaziemskiego (ale nie inteligencji).</p>
<p style="text-align: justify">Zaprzyjaźniony z redakcją pan podesłał lipcowy numer, który przeglądam pobieżnie.</p>
<p style="text-align: justify">HOROSKOP</p>
<p style="text-align: justify">Bliźnięta (22.05 - 20.06)<br />
Skoncentruj się na skupieniu wagi na samej sobie. Przecież wiemy, ze nie jesteś egoistką. Oczaruj nieznajomego swoją siłą przyciągania.</p>
<p style="text-align: justify">Rak (21.06 - 22.07)<br />
Zaskocz swojego partnera. Wybacz to sobie. Skoncentruj się na opiniach innych ludzi i nie zgadzaj się z nimi. Wybacz sobie.</p>
<p style="text-align: justify">Lew (23.07 - 22.08)<br />
Skoncentruj się na babskim wieczorze. Nic nie jest ważne i niczego nie potrzebujesz bo jesteś wolna, pójdźcie w miasto. Skoncentruj się na nowym przystojniaku w pracy.</p>
<p style="text-align: justify">Panna (23.08 - 22.09)<br />
Diabeł tkwi w szczegółach, nie przejmuj się swoimi kaprysami. Bądź szczególnie odpowiedzialna. Kup wystrzałową kieckę. Pojawi się przystojniak.</p>
<p style="text-align: justify">Waga (23.09 - 22.10)<br />
Skoncentruj się w 100% na pracy. Uwiedziesz wielbiciela na parkiecie. W okolicach 15 wróć do rodziny.</p>
<p style="text-align: justify">Skorpion (23.10 - 21.11)<br />
Skup się wyłacznie na swoim partnerze. W okolicach 8 przystojny nieznajomy.</p>
<p style="text-align: justify">Strzelec (22.11 - 21.12)<br />
Skoncentruj się na związku, przyjaciółkach i zakupach. Tą sukienkę ktoś kupi w okolicach 12. Przystojniak.</p>
<p style="text-align: justify">Koziorożec (22.12 - 19.01)<br />
Zadbaj o swoje ciało. W okolicach 21 adorator obsypie cię słodkimi prezentami. Kłótnia z przyjaciółką.</p>
<p style="text-align: justify">Wodnik (20.01 - 18.02)<br />
Skoncentruj się na ludziach, kup kieckę. Podnieś sobie poprzeczkę - daj sobie trochę przestrzeni.</p>
<p style="text-align: justify">Ryby (19.02 - 20.03)<br />
Otwarcie mów o swoich fantazjach partnerowi. Gwiazdy mówią, że najlepiej wyjdziesz na milczeniu.</p>
<p style="text-align: justify">Baran (21.03 - 20.04)<br />
Skoncentruj się na dawaniu innym. Wolontariat.</p>
<p style="text-align: justify">Byk (21.04 - 21.06)<br />
Wspólna kąpiel to dużo przyjemności. Zostaniesz doceniona przez szefa, który kupi ci kieckę.</p>
<p style="text-align: justify">Życie jest bardzo proste: kup kieckę, skup się jednocześnie na partnerze, jego partnerce i jej przyjaciółkach. Rodzina nie zając a jeśli akurat nie zajadasz słodkości to opowiadaj o fantazjach. Twoim partnerem winien być manekin do crash testów firmy Renault, który zawsze wysłucha (twoich fantazji, fantazji twoich przyjaciółek i twojego szefa), nie zabroni zjeść słodkości i nie będzie wyrzucał zakupu kolejnej kiecki. Zrozumiałe jest, że jeśli regularnie spożywasz słodkości to zakup nowej kiecki wymagany będzie nawet nieco częściej niż rzeczonego ósmego. Codziennie wypad w miasto skończy się spotkaniem przystojnego nieznajomego, którego zaskoczysz na parkiecie. A jak już cię z tego parkietu zbierze i z pomocą czterech kolegów zaciągnie do karetki to będzie to początkiem czegoś więcej. Siłą przyciągania często okazuje się smutna i bezlitosna grawitacja.<br />
Niestety życie jest jak Michael Schumacher: pędzi na złamanie karku a potem już dziubie małe kroczki do samego końca.</p>
<p style="text-align: justify">Taki numer bez psychotestu zupełnie się nie liczy. Jesteś gotowa? Zaczynamy!</p>
<p style="text-align: justify">1. Ty i twój partner macie piekielnie gorący, szalony seks. Ty kończysz pierwsza i...</p>
<ol class="alpha-lower" style="text-align: justify">
<li>Krzyczysz "Usain Bolt, szmato! R-E-S-P-E-C-T!" i bounsujesz jak w gangsta teledyskach z Eski TV.</li>
<li>Zachęcasz pozostałych zebranych w auli Domu Spokojnej Starości "Zuch" do aplauzu. Pojawiają się pierwsze brawa.</li>
<li>...orientujesz się, że jeszcze nie wszedł.</li>
</ol>
<p style="text-align: justify">2. Twoje życiowe hasło brzmi:</p>
<ol class="alpha-lower" style="text-align: justify">
<li>Cellulit'est la vie!</li>
<li>TAK, CHCĘ CZWARTY CREME BRULEE. PŁACĘ GOTÓWKĄ.</li>
<li>Pragnę seksu oralnego ale jestem weganką.</li>
</ol>
<p style="text-align: justify">3. Pierwszy raz odwiedzasz rodziców swojego chłopaka, więc obowiązkowo:</p>
<ol class="alpha-lower" style="text-align: justify">
<li>Chwytasz przyszłego teścia za krocze i mówisz, że przeczuwasz al dente na obiad.</li>
<li>Pytasz czy syna robili w majowy weekend a kończyli w Boże Ciało bo za lotny to on nie jest.</li>
<li>Komplementujesz urodę mamy ale dopytujesz czy na ślubie była w burce.</li>
</ol>
<p style="text-align: justify">4. Jesteś w swojej nowej pracy dokładnie od 5 minut, kiedy niespodziewanie pojawia się twoja szefowa... To świetny moment by:</p>
<ol class="alpha-lower" style="text-align: justify">
<li>Zejść z xero i podciągnąć rajstopy.</li>
<li>Zapytać gdzie najlepiej rozwiesić hamak.</li>
<li>Zasalutować sztywno uniesioną dłonią i przejść parę kroków z wysoko uniesionymi kolanami.</li>
</ol>
<p style="text-align: justify">5. Najważniejszą cechą u życiowego partnera jest:</p>
<ol class="alpha-lower" style="text-align: justify">
<li>Kindżał jak u Dżyngis Chana.</li>
<li>Katarakta i wypchany portfel.</li>
<li>Gorący jak Dżihad, wyrzeźbiony jak Strefa Gazy i pusty jak biały konwój.</li>
</ol>
<p style="text-align: justify">Odpowiedzi "c).":<br />
Jesteś Johnem F Kennedym seksu - wszyscy cię pamiętają ale padasz po pierwszym strzale. Lubisz eksperymentować ale i tak zostajesz przy prostych metodach. Twoje żarty są jak dworzec kolejowy we Włoszczowej - niepotrzebne.</p>
<p style="text-align: justify">Odpowiedzi "b).":<br />
Jesteś niebezpieczna jak pozycja misjonarska z Wojciechem Mannem. Eksperymentujesz zawsze gdy nadarzy się ku temu sposobność. Wiążesz się szybciej niż beton. Spróbuj związku na odległość, najlepiej w czasie. Gusta łóżkowe masz jak w ruletce: wygrywają czarne.</p>
<p style="text-align: justify">Odpowiedzi "c).":<br />
Gdyby Paris Hilton i Stefan Niesiołowski adoptowali Rafała Majkę razem z rowerem to wyszła by im osoba podobna do ciebie - piękna, nerwowa i lekko odepchnięta. Marzenia są w zasięgu twojej ręki ale poruszają się z tą samą prędkością. W sprawach łóżkowych bierz przykłąd z Legii: sześć razy wcale nie oznacza, że przejdziesz.</p>
