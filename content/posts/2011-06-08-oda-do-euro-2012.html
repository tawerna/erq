---

categories:
- Krzaki
- Nowocie
date: "2011-06-08T11:36:34Z"
excerpt: "Najpierw - powoli - jak zwykle ospale,\r\nWciągnę na stopy buty na halę,\r\nTrafię
  sznurówką w dziurkę z tym kołem,\r\nChwycę oburącz - wyciągnę dołem [...]"
draft: false
tags: []
title: Oda do Euro 2012

---
<div style="text-align: center;">Najpierw - powoli - jak zwykle ospale,</div>
<div style="text-align: center;">Wciągnę na stopy buty na halę,</div>
<div style="text-align: center;">Trafię sznurówką w dziurkę z tym kołem,</div>
<div style="text-align: center;">Chwycę oburącz - wyciągnę dołem,</div>
<div style="text-align: center;">Zwiążę, zawiążę, szybko, czym prędzej</div>
<div style="text-align: center;">(to nie są buty za mało pieniędzy),</div>
<div style="text-align: center;">Teraz skarpety do kolan raz raz</div>
<div style="text-align: center;">(co się pochylę to czuję gaz),</div>
<div style="text-align: center;">Koszulka dwubarwna ląduje na tors</div>
<div style="text-align: center;">(dalej nie idzie, nie szczupak a mors),</div>
<div style="text-align: center;">Spodenki błyszczące wciągam w te pędy -</div>
<div style="text-align: center;">Z grubsza kojarzę co gdzie którędy,</div>
<div style="text-align: center;">Nagle - świst! nagle - gwizd!</div>
<div style="text-align: center;">Szew poszedł wzdłuż i nie ma jak zszyć!</div>
<div style="text-align: center;">A tych spodenek mam ze trzydzieści,</div>
<div style="text-align: center;">W żadne niestety nie uda się zmieścić.</div>
<div style="text-align: center;">Orzełka na piersi muszę doczyścić,</div>
<div style="text-align: center;">On mym marzeniom pomoże się ziścić,</div>
<div style="text-align: center;">Sunę przed siebie ostro do przodu,</div>
<div style="text-align: center;">Dzieciaki na boki i krzyczą: chodu!</div>
<div style="text-align: center;">Ciężki, ogromny, na boki się kiwa,</div>
<div style="text-align: center;">Na plecach napisał jak sie nazywa,</div>
<div style="text-align: center;">A co to, a kto to, a gdzie to tak pcha?</div>
<div style="text-align: center;">To żona naciska bo zaciął się w drzwiach,</div>
<div style="text-align: center;">I biegnie przed siebie owalnym torem,</div>
<div style="text-align: center;">W spokoju zasiąść przed telewizorem!</div>
<p>&nbsp;</p>
