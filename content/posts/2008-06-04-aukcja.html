---
categories:
- Krzaki
date: "2008-06-04T16:24:07Z"
draft: false
tags: []
title: Aukcja
---
<h2>Witam na mojej aukcji!!!</h2>
<p>[audio src="http://erq.tbx.pl/E90.mp3"]<br />
Oferuję prawie jak nowy telefon Nokia E90 Communicator (proszę zwrócić uwagę na długą, obco brzmiącą nazwę, która budzi podziw wśród zwykłych użytkowników telefonów).</p>
<p>Stan: 1 sztuka.<br />
Simlock: tak (nie można wyciągnąć karty SIM - zacięła się)<br />
Porządny właściciel.<br />
Serwisowana: 1 raz (chciałem by wymieniono klawiaturę, a serwis wymienił klawiaturę, wyświetlacz, baterię i tylny panel obudowy. gdyby nie jednodniowy termin odbioru, Bóg jeden wie co jeszcze by wymienili, prawie wyszarpałem im ten telefon z rąk. w ostatniej chwili dorzucili jeszcze ściereczkę do czyszczenia).</p>
<p>Jedyny taki telefon na tym blogu!!!</p>
<p>Kosztował niecałe 3198pln!</p>
<p>Piszesz często smsy? Chcesz być nietuzinkowy? Twoi znajomi narzekają na nudne wiadomości?<br />
Zaskocz ich!<br />
Dzięki pełnej klawiaturze QWERTY będziesz wciskał po dwie losowe litery na raz! Wyobraź sobie minę swojego znajomego, który stawia pierwsze niepewne kroki w Twoich smsowych kalamburach! Nie daj ludziom tej satysfakcji, niech pokażą swoją umiejętność abstrakcyjnego myślenia.</p>
<p>Telefon wypadł mi gdy wysiadałem pijany z taksówki i uderzył o krawężnik. Jestem wieloletnim pracownikiem telefonicznego biura obsługi klienta, znam naprawdę wiele przypadków niecodziennego wykorzystania telefonu komórkowego, więc te drobne rysy traktuję jako ślady normalnego użytkowania.<br />
Spadł ze skały i to nie byle gdzie, bo na szlaku na Granaty (2225m), więc zaręczam (mam swiadków), że bardzo dobrze i równo przypierdolił w podłoże. Brzmi może groźnie, ale dzięki temu wstrząsowi wyleciała z niego woda, w którą wpadł jakieś pół godziny wcześniej.</p>
<p>Z niewyjaśnionych przyczyn telefon nadal działa i ma się dobrze.</p>
<p>Do telefonu dołączam zestaw słuchawkowy stereo bluetooth Nokia BH-503 (za jedyne 299pln)<br />
Rewelacja!</p>
<p>Nienawidzisz muzyki? Chcesz aby utwory, których niecierpisz brzmiały jak najgorzej?<br />
Ten jedyny, unikalny zestaw słuchawkowy jest dla Ciebie!</p>
<p>Miłośniku trzasków w słuchawce - TO JESZCZE NIE WSZYSTKO!</p>
<p>Urwałeś się z pracy?! Dzwoni szef? Nie możesz odrzucić rozmowy? NIE MARTW SIĘ!<br />
Ten wyjątkowy zestaw pozwoli Ci odebrać niechcianą rozmowę, a Twój szef i tak nic nie będzie słyszał! Niesamowita technologia symulacji zakłóceń w idealnie cichych warunkach otoczenia!<br />
Koniec z szeleszczeniem torebkami! Dość udawanych hałasów! Te słuchawki zrobią to same!</p>
<p>Jeśli masz idealne uszy a marzysz o odstających - te nauszne kloce są Twoim przeznaczeniem!</p>
<p>GRATISOWO - w nocy, kiedy wszyscy w pokoju kładą się spać… Kiedy błoga ciemność ogarnia oczy i nadchodzi sen… PIERDOLNIJ WSZYSTKIM DYSKOTEKĘ!!! Niezwykłe słuchawki migają na niebiesko tak mocno, że wszyscy pomyślą, że jadą pogotowiem.</p>
<p>Spory wyświetlacz udostępnia futurystyczną technologię odczytywania odcisków! Zamiast tego co jest na wyświetlaczu, odczytasz odciski własnych palców. Twoi znajomi będą Ci zazdrościć.</p>
<p>Niesłychany moduł wykorzystywania baterii, inne marki nigdy nie dorównają Nokii. Wykorzystanie całej dostępnej energii nigdy nie było tak błyskawiczne! Telefon całą dostępną energię (1500mAh) wessie prawie od razu, aż się skurwiel oblizuje, tak żre.</p>
<p>Jest to telefon głównie muzyczny wbrew opinii o jego biznesowej grupie docelowej. Gdy bateria już przestanie go zasilać, a wokół panuje nieznośna cisza… umil sobie i innym czas słuchając niezapomnianego trzeszczenia tylnego panelu obudowy! Stwórz własne melodie i całe symfonie!<br />
Rozbuduj już istniejące szlagiery o odgłos kiwających się, niedopasowanych nóżek Communicatora!</p>
<p>A teraz… gratka dla amatorów fotografii!<br />
WBUDOWANY APARAT!</p>
<p>Coż to jest za cudo!!! Nieziemskie!!!<br />
Przycisk aparatu zaskoczy każdego, nawet najbardziej wytrawnego fotografa!<br />
Mam ten telefon juz prawie pół roku i NIGDY kurwa nie wiem kiedy on zrobi zdjęcie. NIE MA NA NIEGO BATA.</p>
<p>Człowieku!<br />
Możesz cisnąć i dusić, lekko i mocno, tak i srak, i co? I GÓWNO! Zrobi zdjęcie jak puścisz albo jak lekko przytrzymasz. NIC NIE WIADOMO.</p>
<p>Wbudowana lampa błyskowa! Nie zapomnij o niej! I tu Cię zaskoczę - NIGDY O NIEJ NIE ZAPOMNISZ bo zawsze się włączy!!! Zawsze! Wszystkie Twoje zdjęcia będą gruntownie od spodu do góry naświetlone, czy to w słoneczny dzień na śniegu, czy to w nocy, gdy chcesz by zdjęcie było dyskretne.</p>
<p>Piękne zdjęcia!!!</p>
<p>Szczególnie i całym sercem polecam ten wbudowany aparat osobom z wrodzonym astygmatyzmem, inną ciężką wadę wzroku a najlepiej w miarę możliwości ślepym. Z tych niesamowitych zdjęć do łez będą się cieszyć miłośnicy koloru niebieskiego oraz członkowie klubu nagle postępującej jaskry.</p>
<p>Serdecznie zapraszam do udziału w aukcji tego unikatu.</p>
