---

categories:
- Krzaki
date: "2008-05-26T21:32:28Z"


draft: false
tags:
- ślubne
- zaproszenia
title: 'UWAGA: 15 czerwca - Dzień Wiatru'

---
<p align="center">Witaj!</p>
<p align="center">W domu gary po sufit i nie poodkurzane?</p>
<p align="center">Nie masz pomysłu na czerwcowy weekend?</p>
<p align="center">Chcesz w nietuzinkowy sposób przeżyć niedzielne popołudnie?</p>
<p align="center">Zastanawiasz się jak romantycznie spędzić czas ze swoją sympatią?</p>
<p align="center">Lubisz obdarowywać ledwo poznanych ludzi pieniędzmi?</p>
<p align="center">Chcesz poczuć się wyjątkowo w pięknym otoczeniu?</p>
<p align="center">A może chcesz na żywo i z bliska zobaczyć DWOJE SZCZĘŚLIWYCH LUDZI?!!! (Na raz)</p>
<p align="center">Weź udział w niesamowitej uroczystości! Nie pożałujesz!<br />
Nie przegap jej, bo nie wiadomo kiedy nadarzy się druga.</p>
<p align="center">Jeśli cokolwiek mówi Ci nazwisko nadawcy tego e-maila i zastanawiałaś/eś się nad tym krócej niż cztery minuty - GRATULACJE! - pierwszy etap jest już za Tobą. Czyż to nie ekscytujące?</p>
<p align="center">Czytaj dalej, nie przerywaj!  (To ważne)</p>
<p align="center">Nie zostawaj w tyle, gdy inni już się zgodzili. To fakt. Pan Maciej z Lublina zgodził się i nie żałuje. Pani Katarzyna z Warszawy jeszcze się waha, ale jest prawie na tak,</p>
<p align="center"> a Ty?</p>
<p align="center">Zapamiętaj! 15 czerwca to Dzień Wiatru!</p>
<p align="center">Korzystając z tego niezwykłego święta chciałbym serdecznie zaprosić Cię na Uroczystość, podczas której:</p>
<p align="center"> Panna Młoda i Pan Młody</p>
<p align="center"> Nie będą przyjmowali kwiatów!!!</p>
<p align="center"> Oraz w pewnej chwili, gdy napięcie sięgnie zenitu, znienacka dokonają usiłowania zawarcia ...</p>
<p align="center"> Sakramentu  Małżeństwa</p>
<p align="center">dnia 15 czerwca 2008 roku o godz. XX.XX<br />
w Kościele pw. XXX XXX przy ul. XXX 7 w XXX</p>
<p align="center">Bez kwiatów!</p>
<p align="center">Badylom STOP!</p>
<p align="center">Kwiaty? Nie biorę!</p>
<p align="center">Zamiast Bogu ducha winnych egzemplarzy szklarnianej flory, wręcz Młodym kupon Lotto na szczęście!</p>
<p align="center">Do zobaczenia!</p>
<p align="center">&nbsp;</p>
<p align="center">GRATULACJE! JESTEŚ 99999999.99 CZYTELNIKIEM TEGO E-MAILA!</p>
<p align="center">WYŚLIJ TRZY PUSTE SMSY NA SWÓJ WŁASNY NUMER A DOSTANIESZ NAJLEPSZE MIEJSCA W KOŚCIELE!</p>
