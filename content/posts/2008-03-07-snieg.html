---

categories:
- Starocie
date: "2008-03-07T03:00:44Z"


draft: false
tags: []
title: śnieg

---
<p>we mgle nikną drżące ręce<br />
wśród drzew. ukryją to co święte</p>
<p>tej łzy nie odda, nie tak łatwo<br />
mróz. gdy oczy już wyblakną</p>
<p>szept ukłuje jeszcze zmysły<br />
zanim odetchnie sen przejrzysty</p>
<p>otwarci wiatrem już nie zdążą<br />
otworzyć pięści. ani domknąć</p>
<p>na ustach sopel wgryzł sie w krew<br />
i zamarzł. nadziei wbrew</p>
<p>włosy skruszyły się i splotły<br />
wtopione w śnieg i w dzień ulotny</p>
<p>i zamarł ruch i kryształ spadł<br />
tętno zamarzło spod i znad</p>
<p>płomień zaiskrzył potem ciał<br />
zadrżał i zgasł. już lód. a znak?</p>
<p>to las odnalazł ich i zbudził<br />
oczyszczał myśli, rozgrzał cucił</p>
<p>przerzedził mgłę, napoił rosą<br />
pokazał miłość, a szła... boso</p>
