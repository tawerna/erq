---

categories:
- Starocie
date: "2008-03-07T00:32:41Z"


draft: false
tags: []
title: poza światem

---
<p>„masz kroplę deszczu na policzku..."<br />
„to moja łza" - odpowiedziałaś<br />
i byłaś z niej taka dumna</p>
<p>drżący i chłodny poranek przyszedł przepraszając,<br />
że odkrył nas dla spojrzeń, ciekawości i świata<br />
a nam było tak dumnie i tak wspaniale,<br />
że nawet deszcz nie jest w stanie ostudzić<br />
tej cudownej iskry, którą skrzesał wieczór...</p>
<p>...wpierw otulił nas wiatrem i zapachem lasu<br />
potem zamknął nam oczy i zaszumiał w brzozach<br />
zagubieni w miejscu bez pytań i czasu<br />
ja byłem dotykiem, a drżeniem była ona</p>
<p>obawa i strach<br />
pragnienie i zmysłowość<br />
wielka wiara w nas<br />
pożądanie i ciekawość<br />
te słowa odnalazłem całując i pieszcząc jej ręce<br />
a kiedy znikło słowo: wstyd - nie szukałem niczego więcej</p>
<p>wtuliła się we mnie, a najdelikatniejszy<br />
i najcieplejszy mój oddech gładził jej policzki.<br />
żaden wieczór nie mógł być jeszcze gorętszy<br />
niż jej słowa: „chodź do mnie... bliżej"</p>
<p>pozwoliliśmy, żeby istniał tylko dotyk<br />
a zapach i dźwięk zabrała sobie noc<br />
wilgotny pocałunek był jak narkotyk<br />
coraz częściej, coraz więcej i coraz namiętniej</p>
<p>cały świat był w zupełnie innym miejscu<br />
wszystko poza nami było też gdzie indziej<br />
światło księżyca przyniosło kroplę potu,<br />
pieszczotę, spełnienie, nasze wielkie szczęście...</p>
<p>„pamiętasz jak mocno trzymałaś wtedy moją rękę...?"</p>
