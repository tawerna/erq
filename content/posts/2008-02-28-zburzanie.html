---

categories:
- Krzaki
date: "2008-02-28T17:00:33Z"


draft: false
tags: []
title: Zburzanie

---
<p>Konsultant do klienta:"- Dzień dobry, w czym mogę pomóc?"</p>
<p>Klient:</p>
<p>"- Dlaczego pan na mnie krzyczy? Proszę nie podnosić głosu, ja mam nerwicę... Nie mogę się zburzać..."</p>
<p>Zburzać, inaczej: zniszczać lub zdemolowywać.<br />
Wyraz używany w stosunku do swej samoświadomej istoty dotyczący jestestwa jako takiego. Dotyczy sytuacji gdy jednostka czuje wewnętrzną blokadę przed nagłymi zmianami, które w jej mniemaniu mogą spowodować konsekwencje sięgające nawet rozkładu świadomości. Jednostka podświadomie obawia się, że sytuacja, w której się znalazła może wpłynąć na spojenie elementów jej osobowości. Dlatego broni się, informując, że zburzać się nie może.<br />
Zburzanie może mieć też aspekt pozytywny u osób cierpiących na zbyt skomplikowaną osobowość cechującą się rozległym wachlarzem kompleksów.<br />
Jeśli zburzanie juz zaszło, należy przystąpić do zbudowania. I właśnie tego momentu najbardziej obawiają się osoby, które nie chcą się zburzać. Zbudowanie wymaga ogromnego skupienia i precyzyjnego doboru elementów, z których ma być zbudowana świadomość. Jest to proces czasochłonny, podczas którego jednostka jest wyłączona z normalnego funkcjonowania.<br />
Znacznie łatwiej jest przeprowadzać zbudowanie osobom cierpiącym na rozdwojenie jaźni lub wieloosobowość - więcej jest rąk do pracy i cały proces przebiega szybciej. Te właśnie osoby zwykle nie boją się zburzać i mówią:<br />
"- Oj, chyba dziś się zburzę."<br />
"- No czekaj, wpadnę do ciebie później, bo się właśnie zburzam."</p>
