---

categories:
- Nowocie
date: "2009-10-15T01:13:44Z"


draft: false
tags: []
title: W moim magicznym zamku

---
<p>W moim magicznym zamku<br />
Nie ma drzwi, okien ani klamków<br />
Ściany są z materaców<br />
Przestrzeni dużo, jak na placu<br />
Miękko jest na podłodze<br />
Jak już się w końcu oswobodzę<br />
Rękawki mam ciut przydługie<br />
Są zawiązane więc nie zgubię<br />
Czasu mam całkiem sporo<br />
Szczególnie wieczorową porą<br />
Karmią mnie tabletkami<br />
Nie zjem to przypną mnie pasami</p>
<p>Często jest bardzo cicho</p>
<p>W moim magicznym zamku<br />
Leżę samotnie tuż pod drzwiami<br />
Nie ma drzwi, okien ani klamków<br />
Najzimniej tutaj jest nocami<br />
Ściany są z materaców<br />
Trochę przymieram głodem<br />
Przestrzeni dużo, jak na placu<br />
Lecz nikt nie zajrzy przed obchodem<br />
Miękko jest na podłodze<br />
Myśli mam mdłe i inne<br />
Jak już się w końcu oswobodzę<br />
Te leki temu chyba winne<br />
Rękawki mam ciut przydługie<br />
Duszę się i mam dreszcze<br />
Są zawiązane więc nie zgubię<br />
W zastrzyku mogło być powietrze<br />
Czasu mam całkiem sporo<br />
Nikt tutaj nie narzeka<br />
Szczególnie wieczorową porą<br />
Nie po tak silnych lekach<br />
Karmią mnie tabletkami<br />
Miałem do dziś nadzieję<br />
Nie zjem to przypną mnie pasami<br />
Dziś wiem, że już nie wyzdrowieję.</p>
