---
categories:
- krzaki
- ludzie
date: "2011-12-30T21:31:08Z"

title: Kosmopolitańczykowianeczka

---
<p>Napisało takie pismo, którego imienia nie zdradzę za nic w świecie, co następuje: "100 najlepszych seksrad roku". Pomijam już fakt, że samo nowe słowo "seksrad" kojarzy się z jakimś sztucznie wytworzonym pierwiastkiem. Zapewne promieniotwórczym.</p>
<p>To leci tak:</p>
<blockquote><p>1. Kochajcie się jak bohaterowie "Czystej krwi" - bez rozbierania.</p></blockquote>
<p>Przeczytałem "Czterej pancerni", no ale do sedna: bez rozbierania? Boże, mam łzy w oczach na samą myśl, że będę musiał się przebić przez dżinsy.</p>
<blockquote><p>2. Najgorętszy SMS, jaki możesz mu wysłać? Według sondażu: "Pragnę cię. Teraz".</p></blockquote>
<p>Mój typ to "Brak uregulowanej płatności faktury z 11.2011 na kwotę 1736,95zł skutkuje podjęciem działań windykacyjnych."</p>
<blockquote><p>3. Hit 2011: bartery seksualne. Przykład: Ty robisz pranie, on kupuje nowy wibrator i testuje go na Tobie...</p></blockquote>
<p>A może: ja gram cały dzień, a ty się odpierdol. Jest i rozrywka i pikanteria.</p>
<blockquote><p>4. Wiesz co to jest dry-hump? Ocieranie się przez ubranie. Zdaniem Cameron Diaz - fajna rzecz, która może się skończyć jeszcze fajniej.</p></blockquote>
<p>Podczas trasy jednego autobusu w godzinach szczytu można ocipieć ze szczęścia. Pani Cameron gorąco polecam linię nr 17.</p>
<blockquote><p>5. Chcesz podnieść swoje libido? Kochaj się częściej!</p></blockquote>
<p>Czyli, że co? Powinienem to zrobić drugi raz w życiu...?</p>
<blockquote><p> 6. Głaszcz jego penisa dłońmi w kaszmirowych rękawiczkach.</p></blockquote>
<p>Kurczę, poważnie: znalazłem tylko stare motocyklowe mojego ojca.</p>
<blockquote><p>7. W jednej z ankiet mężczyźni uznali "Czarodziejkę z Księżyca" za najfajniejszą rysunkową bohaterkę. Przebierz się!</p></blockquote>
<p>Proponuję następnym razem przeprowadzić ankietę nie tylko w przedszkolach.</p>
<blockquote><p>8. Dosiądź go "na kowbojkę" ale pozwól wejść w ciebie tylko czubeczkiem. Potem unieś się i... przerwa. Kiedy w końcu weźmiesz go całego, będzie superwrażliwy. I szczęśliwy.</p></blockquote>
<p>Mhm. Jak się już obudzi.</p>
<blockquote><p>9. Zawiązanie mu oczu jest hot. Zawiązanie mu ust - jeszcze bardziej hot.</p></blockquote>
<p>Warto też napchać pakuł do dupy.</p>
<blockquote><p>10. Przysuń piłkę do ćwiczeń do ściany, poproś, by na niej usiadł. Ty siądź na nim.</p></blockquote>
<p>I obydwoje się wyjebcie na plecy. Serio: nie jest to doby pomysł. Próba utrzymania równowagi wyglądałaby to jak helikopter zrobiony z dwóch paralityków.</p>
<blockquote><p>11. Dopraw spaghetti szafranem. To afrodyzjak.</p></blockquote>
<p>Tylko bez cebuli, bo będzie pierdział, co spowoduje mieszane uczucia. Z jednej strony pożądanie a z drugiej gazmaska.</p>
<blockquote><p>12. Zdaniem Amerykanów - najlepsze miejsce na seks to samochód. A twoim?</p></blockquote>
<p>Pochwa. Jestem staromodny.</p>
<blockquote><p>13. Drugie najlepsze miejsce na seks: nieswoje łóżko. Ochrzcij nowy materac.</p></blockquote>
<p>Nadaję ci miano: U.S.S. Gettysburg.</p>
<blockquote><p>14. Kiedy pieścisz faceta oralnie, przyłóż wibrator do podstawy jego penisa. Wrrr...</p></blockquote>
<p>Tylko zębów sobie nie powybijaj. Albo przyłóż nóż i zażądaj pieniędzy.</p>
<blockquote><p>15. Wybrzydzaj! Z przystojniakiem masz większe szanse na orgazm.</p></blockquote>
<p>Tylko obserwuj czy aby nie stracił cierpliwości. A wtedy unieś ręce do pozycji blokującej.</p>
<blockquote><p>16. Unieś biodra w pozycji misjonarskiej. Łatwiej mu będzie dosięgnąć do punktu G.</p></blockquote>
<p>A H, I i J już sobie połączy długopisem. Często wychodzi zajączek.</p>
<blockquote><p>17. "Lubimy robić z seksu teatr. Lubię dobrze wyglądać. Lubię, kiedy moja żona się przebiera." - Sting</p></blockquote>
<p>Panie i Panowie! Dziś przed wami prapremiera! Wydarzenie sezonu! "Borsuk i Samica Pancernika"!</p>
<blockquote><p>18. Pij jogurt. Chudy nabiał odchudza brzuch, a tłuszcz w talii może hamować orgazm.</p></blockquote>
<p>Oczywiście. Orgazm to rzecz zła i niepożądana. Najlepiej hamuje się go jednak sporą poduszką.</p>
<blockquote><p>19. Faceci czasem tracą zapał bez wizualnej stymulacji. Wybierz pozycję, w której on ma na co popatrzeć - choćby "odwróconą kowbojkę".</p></blockquote>
<p>"Nawrócony Jehuda" to też dobra propozycja. Niezła stymulacją wizualną (oraz sporym zaskoczeniem) jest włączony nagle stroboskop.</p>
<blockquote><p>20. Skrop jego skarby lubrykantem. Palcami rozsmarowuj żel, aż będą całe śliskie i wilgotne.</p></blockquote>
<p>Aaaa! Moje skarby! Wszystkie oryginalne gry ujebane w tym pieprzonym żelu!</p>
<blockquote><p>21. Usiądź na brzegu pralki. Opleć faceta nogami w pasie. Program "wirowanie" zapewnia najlepsze wibracje :-)</p></blockquote>
<p>Jeśli to "Frania" to się nie wpierdol do środka. W przypadku otwieranych od góry warto się upewnić, że klapa jest szczelna bo będzie "kowbojka w trakcie szkwału".</p>
<blockquote><p>22. Poproś go, by zajął się twoimi sutkami: dotykanie ich aktywuje te same części mózgu, co pieszczoty waginy.</p></blockquote>
<p>Brain functions activated. All systems nominal. Continue to the extraction point.</p>
<blockquote><p>23. Wędruj językiem po jego ciele, a  potem schłodź mokre miejsca suszarką.</p></blockquote>
<p>Słusznym jest co jakiś czas podetknąć gorącą lokówkę na zmianę z opiekaczem. Tylko sobie wyobraź co można wyczyniać z frytkownicą (chłodzenie suszarką?).</p>
<blockquote><p>24. Sznurówką przywiąż mu zdalnie sterowalny wibrator do penisa. I zmieniaj prędkość.</p></blockquote>
<p>I każ mu mówić: "You've failed me yet again, Starscream!".</p>
<blockquote><p>25. Włącz "Tajemnice Brookeback Mountain". Według badań, kobiety hetero kręcą męsko-męskie romanse.</p></blockquote>
<p>A może "Frywolne gry na fajrancie wśród drwali na Alasce"?</p>
<blockquote><p>26. Wyobraź sobie rozkosz. Bo oddychając i wydając dźwięki jak w czasie orgazmu, możesz... go przywołać.</p></blockquote>
<p>Gotham needs you, hero. There is a sign.</p>
<blockquote><p>27. "Na pieska" połóż się na brzuchu. Zapewnisz extrastymulację clitoris.</p></blockquote>
<p>Na plecach połóż spaghetti z szafranem i wydawaj odgłosy przywoławcze. Dla maksymalnych doznań powyższe wykonaj na włączonej pralce.</p>
<blockquote><p>28. Wypróbuj żel podniecający YesforLov. Ułatwia wejście na szczyt.</p></blockquote>
<p>Poleca go wielu taterników. Dopytują się też emeryci mieszkający na drugim piętrze i wyżej.</p>
<blockquote><p>29. Kochajcie się rano. Ci, którzy to robią, są szczęśliwsi.</p></blockquote>
<p>W ubraniu, ocierając się, obsypani szafranem i w strojach czarodziejki z księżyca (dla pewności obydwoje), przy Brookeback Mountain i na pralce wsadzonej do samochodu. Samochód należy szczelnie wypastować żelem YesforLov.</p>
<blockquote><p>30. Zanurz paznokcie w jego pośladkach, gdy pieścisz go oralnie. Doceni to!</p></blockquote>
<p>Załóż kask. Uderzenie kolanem w twarz jest bardzo bolesne.</p>
<blockquote><p>31. Kiedy on jest już blisko, a ty nie, ściśnij główkę penisa faceta. To go przyhamuje ;-)</p></blockquote>
<p>Mhm, penis kobiety nie ma już takich właściwości. Uważaj czy czasem nie ma systemu ABS.</p>
<blockquote><p>32. Pokaż mu, czy masz na sobie majtki, gdy otwiera ci drzwi auta. Tak zrobiła aktorka Paz de la Huerta w reklamie Agent Provocateur. Sexy!</p></blockquote>
<p>Bardzo słusznie. Nie należy się zniechęcać w zimie, tylko konsekwentnie pokazywać majtki. Należy je przysunąć blisko twarzy delikwenta aby się upewnił czy czyste.</p>
<blockquote><p>33. "Ładne podwiązki nie są takie złe..." - Heidi Klum</p></blockquote>
<p>Oczywiście, że nie. Należy je zaprezentować zaraz po majtkach.</p>
<blockquote><p>34. Dbaj o swoje seksgadżety. Myj po użyciu, wyjmuj baterie i przechowuj w plastikowej torebce.</p></blockquote>
<p>Bądźmy ekonomiczni. Baterie przekładamy do zdalnego wibratora, sprzęt do zmywarki, siadamy na zmywarkę i pkt 21.</p>
<blockquote><p>35. Jak w "Grze o tron" - kochajcie się tam, gdzie ktoś mógłby was przyłapać.</p></blockquote>
<p>W "Grze o tron" był reżyser i obfita ekipa filmowa. W domowych warunkach zaprośmy sąsiadów. Niech krzyczą "cięcie!" dla klimatu.</p>
<blockquote><p>36. Kiedy on pieści cię oralnie, poproś by napisał ci "tam" seksowną wiadomość.</p></blockquote>
<p>"Kochanie, nie mogłem dzisiaj przyjść. To jest Jarek - pracuje u nas w magazynie."</p>
<blockquote><p>37. Czytaj powieści dla młodzieży. Są odważniejsze od tych dla dorosłych.</p></blockquote>
<p>...I wtedy Justin po raz pierwszy w swoim życiu założył błyszczące cekinami body...</p>
<blockquote><p>38. Uwiedź go w trakcie oglądania TV. Faceci marzą o bardziej spontanicznym życiu seksualnym.</p></blockquote>
<p>Co tam TV. Zaskocz go na sedesie lub spadnij naga na maskę gdy będzie wyjeżdżał do pracy.</p>
<blockquote><p>39. Poproś go, żeby szybko pieścił clioris, przesuwając język w prawo i lewo. Jak wąż ;-)</p></blockquote>
<p>I niech spróbuje nie przerywając powiedzieć jakieś romantyczne zdanie. Może być wiersz.</p>
<blockquote><p> 40. Uprawiajcie czasem "komfortowy seks". Termin wymyślił dr. Ian Kerner: - Jest jak jedzenie w ulubionym lokalu: zawsze to samo, zawsze smacznie."</p></blockquote>
<p>Na pralce posypując się szafranem.</p>
<blockquote><p>41. W wannie pieść go "tam" kostkami lodu. Zimno, ciepło, gorąco... :-)</p></blockquote>
<p>Kostka lodu przy jądrach. Kask.</p>
<blockquote><p>42. Zwilż piersi żelem intymnym. I wysmaruj nimi penisa kochanka.</p></blockquote>
<p>"Look! No hands!" A tak poważnie - zrób to zanim wejdzie mąż.</p>
<blockquote><p>43. Zaplanujcie "noc oralu". I bawcie się dobrze :-)</p></blockquote>
<p>Udanej zabawy życzy producent maści na zajady.</p>
<blockquote><p>44. Rihanna nosi kabaretki. Dobry pomysł! Do łóżka.</p></blockquote>
<p>On niech włoży frak z cylindrem (I pokaż mu majtki!).</p>
<blockquote><p>45. Poproś faceta o striptiz. Podpowiedź: Channing Tatum rozbiera się w filmie "Magic Mike"...</p></blockquote>
<p>Druga podpowiedź: nie proś faceta o striptiz.</p>
<blockquote><p>46. Faceci z krótszym palcem wskazującym niż serdecznym mają zwykle większe penisy. Wiedziałaś?</p></blockquote>
<p>Nie, nie wiedziałam. Ale bez paniki. Jak penis krótki to zostaje dłuższy palec wskazujący.</p>
<blockquote><p>47. Najlepsze piosenki do seksu, według UCLA: wszystkie Marvina Gaye'a, "She will be loved" Maroon 5 i "Sexy Bitch" Davida Guetty.</p></blockquote>
<p>Sporo niezapomnianych wrażeń zapewni "A Divine Proclamation for Finishing the Present Existance" zespołu Last Days of Humanity.</p>
<blockquote><p>48. Gdy kochacie się na "odwróconą kowbojkę", poproś, by ugiął kolana i połóż mu piersi na udach.</p></blockquote>
<p>Jakby spadały to spinaczem.</p>
<blockquote><p>49. Sięgnij po wibrator dla dwojga, np Lelo Tiani.</p></blockquote>
<p>Nie ma jak dobry co-op. Warto przemyśleć też deathmatch albo CTF.</p>
<blockquote><p>50. Uklęknij nad nim - tyłem, z kolanami przy jego uszach - i pieść ręką penisa. Supererotyczna kombinacja.</p></blockquote>
<p>Tylko ostrożnie. Warto dać mu też czasem złapać oddech, szczególnie gdy będzie siniał. Gdy już odzyska powietrze - natychmiast spaghetti łyżką.</p>
<blockquote><p>51. Weź przykład z Blair i Chucka z "Plotkary" - na domówce poprzytulajcie się trochę w przedpokoju.</p></blockquote>
<p>Z kolanami przy uszach.</p>
<blockquote><p>52. Zawiąż pończochy wokół ud kochanka. Zatrzymasz krew w strategicznym miejscu i erekcja będzie twardsza.</p></blockquote>
<p>Wiadomo - jak sinieje noga to luzujemy pończochy.</p>
<blockquote><p>53. Zróbcie sobie bitwę na poduszki. Nago.</p></blockquote>
<p>Byle nie w Ikei. Generalnie róbmy to dla żartu. Jeśli słyszysz jego i kolegów mówiących "Alfa Two I've got a visual", znaczy, ze zabawa posunęła się trochę za daleko.</p>
<blockquote><p>54. Posyp sałatkę sezamem. Ma dużo cynku, który podnosi poziom testosteronu, co z kolei zwiększa wasze libido.</p></blockquote>
<p>I szafranem. Jak nie będzie chciał jeść - wskaż mu pralkę.</p>
<blockquote><p>55. Tak! Można przeżyć orgazm mentalny. Trzeba wyobrażać sobie różne niegrzecznośći - do skutku :-)</p></blockquote>
<p>Lub załamanie nerwowe, jeśli po 6 dniach nadal nic się nie dzieje.</p>
<blockquote><p>56. Powiedz mu: "Jestem podniecona na samą myśl, że zaraz będziemy nago".</p></blockquote>
<p>Kochanie, czy myślisz, że obydwaj chirurdzy też są podnieceni na tą myśl?</p>
<blockquote><p>57. Taczki dla dorosłych: on siedzi na kanapie, ty na nim tyłem. Pochylasz się, opierasz dłonie o podłogę i poruszasz w przód i w tył.</p></blockquote>
<p>Na polskiej budowie praca wre.</p>
<blockquote><p>58. Oglądajcie razem porno. Każde z was robi to solo, ale we dwoje jest fajniej...</p></blockquote>
<p>Robi to? Czyli co? "Patrz jakie brzydkie cycki!" "Łeee! Gdzie z tym celulitem!"</p>
<blockquote><p>59. Najseksowniejszy jego zdaniem, strój "po domu": spodnie do jogi i tank top.</p></blockquote>
<p>I hełm. W miarę możliwości oryginalny. Preferuj Wehrmacht.</p>
<blockquote><p>60. Napisz do niego coś ostrego. Na przykład "Zleję cię w pupę. Bardzo mocno."</p></blockquote>
<p>Jest coś niepokojącego w tym, ze chcesz by facet robił dla ciebie striptiz oraz w tym, ze chcesz lać go w pupę. Możliwe, że w epoce pseudochłopaczków, którzy z prawdziwym mężczyzną mają wspólnego tyle co płeć w dowodzie, takie klimaty nie wzbudzają podejrzeń. Warto może jednak przed wysłaniem smsa spotkać się kontrolnie z terapeutą.</p>
<blockquote><p>61. Wykorzystaj comeback długich paznokci - drap jego plecy, klatkę piersiową, wewnętrzne strony ud.</p></blockquote>
<p>Wykorzystaj może lepiej ten comeback do pozbycia się starej tapety przy remoncie.</p>
<blockquote><p>62. "Nie mów, że mój penis jest uroczy!" - Ashton Kutcher</p></blockquote>
<p>Nie wiem jakie jest źródło kompleksu Ashtona, ale rację ma, że słowo uroczy niekoniecznie jest tym odpowiednim. Zasada jest prosta (podobnie jak przy laniu w pupę) - ja nie powiedziałbym, ze twoja wagina to towar prima sort.</p>
<blockquote><p>63. Gdy kochacie się "na kowbojkę" poproś, by zgiął i połączył kolana. Oprzyj plecy o jego uda, wyprostuj nogi, połóż mu stopy przy uszach...</p></blockquote>
<p>Co z tą kowbojką w kółko? I znowu przy uszach? Sugerujesz, że facet jak głuchnie to głupieje? Poza tym fajny pomysł. Kowbojki to musiały być dość rezolutne kobiety.</p>
<blockquote><p>64. Punkt G powiększa się, gdy jesteś podniecona. Upewnij się, ze jesteś, zanim wyruszycie na poszukiwania.</p></blockquote>
<p>Przed wyruszeniem w drogę, należy zebrać drużynę.</p>
<blockquote><p>65. Poproś go, by wyobraził sobie, ze twoja wagina to zegar i pocałował każdą godzinę.</p></blockquote>
<p>Niech trenuje na ściennym. "Mmmm... ooo takkk... wpół do piątej... mhm..."</p>
<blockquote><p>66. Nalej ciepłej wody do butelki. Turlaj ją po jego podbrzuszu. Na rozgrzewkę.</p></blockquote>
<p>Potem mocno ją ściśnij i zawołaj: Śmigus dyngus!</p>
<blockquote><p>67. Umówcie się na seks na początku tygodnia. To dobra terapia na poniedziałkowy dołek.</p></blockquote>
<p>Nie rezygnuj, nawet jeśli on nie przyjdzie.</p>
<blockquote><p>68. Jeśli czujesz, że... nie dojdziesz, eksperci radzą zwiększyć tempo i nacisk.</p></blockquote>
<p>Sugerują też przestać myśleć o prasowaniu i stercie garów, o której trzeba wstać i czy on będzie dobrym mężem. Ponoć pomaga.</p>
<blockquote><p>69. Dotykaj się przy nim. 49% mężczyzn marzy, by zobaczyć jak robisz to solo.</p></blockquote>
<p>Pozostałe 51% marzy o mężczyznach.</p>
<blockquote><p>70. Trzymając w ustach główkę penisa, palcami kreśl ósemki po obu stronach jego nasady.</p></blockquote>
<p>Przy 64 wyskoczy niespodzianka.</p>
<blockquote><p>71. W misjonarskiej niech partner przesunie się do przodu, by nasada jego członka masowała clitoris.</p></blockquote>
<p>I bawimy się we czwórkę. Czas nauczyć penisa podstawowych technik masażu relaksacyjnego.</p>
<blockquote><p>72. Obejmij go rękami i... nogami (w pasie:-)). Tak robią celebryci. Na zdjęciach.</p></blockquote>
<p>Generalnie robienie tego co celebryci uczyni nas szczęśliwszymi. I kowbojkami.</p>
<blockquote><p>73. Usiądź na nim, połóż mu nogi na ramionach, odchyl sie i przetoczcie się na bok (nie wypuszczaj go!). Teraz niech zacznie się poruszać...</p></blockquote>
<p>...To będzie oznaczało, ze jeszcze żyje. Teraz wbij napastnikowi kciuki w obydwa oczodoły.</p>
<blockquote><p>74. Zrób listę sekstrików, które musisz wypróbować przed śmiercią. Raz w miesiącu realizuj jeden punkt.</p></blockquote>
<p>KAAAME - HAAAME - HAAAAAAAAA!!!</p>
<blockquote><p>75. Instruując kochanka, podkreśl co robi dobrze. Przykład: "Uwielbiam, kiedy tak delikatnie mnie całujesz. Dotykaj mnie w ten sam sposób, dobrze?".</p></blockquote>
<p>Z drugiej strony zaznacz, co robi źle. Przykład "Niepotrzebnie łupiesz mnie łokciem w czaszkę kiedy chcesz, żebym poodkurzała".</p>
<blockquote><p>76. Inny pomysł z "gry o tron": zdominuj go. Jak księżniczka Daenerys.</p></blockquote>
<p>Tylko uważaj by zrobić to na osobności, bo bracia jego krwi obetną ci sutki, wychędożą a potem oddadzą do wychędożenia przez ich konie. Na końcu zjedzą.</p>
<blockquote><p>77. Podrocz się z nim kilka dni. W najnowszym "Zmierzchu" - seks jest taki gorący, bo... wyczekany.</p></blockquote>
<p>Znajdź najpierw cierpliwca, który zaczeka 120 lat, żeby przespać się z brzydką jak noc, wiecznie niezadowoloną z siebie i z życia nastolatką. Cały czas mu mów co robi dobrze.</p>
<blockquote><p>78. W (zamkniętym :-) garażu - usiądź na masce auta i rozkaż kochankowi by wszedł w ciebie na stojąco.</p></blockquote>
<p>Nie podczas woskowania bo wejdzie ale kluczem nastawnym. Jeśli zamykasz garaż upewnij się, że auto ma wyłączony silnik.</p>
<blockquote><p>79. Poproś by otworzył oczy. Faceci często zamykają je w czasie seksu i w rezultacie błądzą gdzieś myślami.</p></blockquote>
<p>Ja opowiadam sobie wtedy kawały. A poważnie: jak już otworzy, powiedz mu, że zrobił to dobrze.</p>
<blockquote><p>80. Po pracy weź prysznic. Gdy czujesz się świeżo, masz większą ochotę na seks.</p></blockquote>
<p>Zgadza się. Generalnie warto brać prysznic po pracy. Gdy ochota na seks nie przechodzi, zajmij się czymś praktycznym.</p>
<blockquote><p>81. Załóż sobie cukierkowy naszyjnik na udo i poproś ukochanego, by skosztował.</p></blockquote>
<p>Nie zawsze zaskoczy. Popróbuj z ciastkami, czekoladą a w ostateczności kaszanką.</p>
<blockquote><p>82. "Nowe buty najpierw zakładam do seksu" - brytyjska prezenterka TV Holly Willoughby</p></blockquote>
<p>Może zajść nieporozumienie gdy on pomyśli w ten sam sposób kupując wodery.</p>
<blockquote><p>83. Poproś go, by ciągnął cię za włosy w trakcie akcji - skóra głowy jest mocno unerwiona.</p></blockquote>
<p>Mocno, to prawda. Najlepiej jakby ciągnął po żwirze w trakcie akcji odbijania zakładników. Przebraną za Czarodziejkę z Księżyca. Jeśli orgazm nie nadchodzi - eksperci radzą zwiększyć tempo i nacisk.</p>
<blockquote><p>84. Połóż się, rozsuń nogi i namów go, by pieścił twoją clitoris dużym palcem stopy.</p></blockquote>
<p>Przez sandały, które zakupił do seksu. Jeśli kupił gumowce - należy wyciąć dziurkę na duży palec. Jeśli orgazm nie nadchodzi - wiadomo.</p>
<blockquote><p>85. Bądź wymagająca. Kobiety, które mówią kochankowi, czego pragną, mają więcej orgazmów.</p></blockquote>
<p>Chyba od dużych palców.</p>
<blockquote><p>86. Nie wstydź się swojej miny w trakcie orgazmu. Raper Trey Songz napisał o niej piosenkę "Love Faces".</p></blockquote>
<p>Ten punkt nie dotyczy Lesliego Nielsena.</p>
<blockquote><p>87. Usiądź na kochanku, odchyl się, oprzyj łokcie po obu stronach jego nóg i ocieraj się o niego, aż penis będzie gotowy do akcji.</p></blockquote>
<p>A wtedy niech szarpie cię za włosy aż dojdziesz. Dziwne, że nie ma nic o zatykaniu uszu.</p>
<blockquote><p>88. Energetyzujący smoothie: zmiksuj banana, sok z pomarańczy, chude mleko i jogurt.</p></blockquote>
<p>Jak dobrze trenujesz orgazm mentalny - dojdziesz na szczyt już podczas miksowania.</p>
<blockquote><p>89. "Zapal świeczkę, odsuń aparat jak najdalej, a na obiektyw nałóż gazę." - Will Gluck, reżyser "To tylko seks" o tym, jak kręcić sceny erotyczne w domu.</p></blockquote>
<p>Aparat postaw daleko od pralki, żeby obraz był wyraźny. Gazę potem przyłóż do mocno ukrwionej skóry głowy.</p>
<blockquote><p>90. Przynieś lustro do sypialni. Oglądanie siebie w akcji, dodaje skrzydeł ;-)</p></blockquote>
<p>A tak, oglądaj siebie często jak miksujesz smoothie w stroju Czarodziejki z Księżyca - kowbojki. Oglądanie pralki w lustrze przynosi nieszczęście.</p>
<blockquote><p>91. Stwórz swoje niegrzeczne alter ego, jak Sasha Fierce Beyonce. Używaj go tylko w łóżku.</p></blockquote>
<p>A potem - wiadomo: wyjmij baterie i umyj.</p>
<blockquote><p>92. "Miranda lubi, gdy jestem nieprzyzwoity." - muzyk Blake Shelton, o tym, co kręci jego żonę.</p></blockquote>
<p>Jeśli orgazm nie przychodzi - poproś Mirandę, żeby przyjechała.</p>
<blockquote><p>93. Idź na trening. Kobiety, które regularnie ćwiczą, mają dwa razy więcej orgazmów.</p></blockquote>
<p>Podczas treningów. Jeśli liczba orgazmów się nie podwaja mimo ćwiczeń - zdominuj go. Obejmij udami, przewróć na bok, zaczekaj aż wejdzie, przekręć się na drugi bok, zatkaj uszy kolanami i wal go przez łeb cukierkowym naszyjnikiem. Zmiksuj smoothie.</p>
<blockquote><p>94. Załóż mu gumkę ustami: weź ją do buzi końcówką do języka, kółko przed zębami. Przyłóż do czubka penisa i rozwiń wargami.</p></blockquote>
<p>Zmień w ten sposób oponę a będzie twój na zawsze.</p>
<blockquote><p>95. Inicjuj seks. Faceci marudzą, że kobiety nigdy nie robią pierwszego ruchu.</p></blockquote>
<p>Pokaż mu rysunek dużego palca. Zrozumie.</p>
<blockquote><p>96. "Sposób na trwałe małżeństwo w Hollywood: dobre porno." - aktorka Lisa Rinna.</p></blockquote>
<p>Trwałość hollywoodzkich małżeństw rzeczywiście należy do legendarnych. Trzeba być nei lada optymistą by wierzyć, ze porno kończy się małżeństwem.</p>
<blockquote><p>97. Wskocz do niego pod prysznic. 48% facetów myśli o seksie właśnie tam :-)</p></blockquote>
<p>A gdzie mają myśleć?! Sprzątasz samochód w garażu - jeb! laska ląduje ci na masce. Zdejmujesz buty - każe ci wkładać duży palec. Chcesz zjeść spaghetti - jest tylko z szafranem. Twój penis albo jest maltretowany zdalnie, albo ktoś go próbuje zjeść, pisać na nim cyfry czy w końcu musisz uczyć go masażu. Non stop ktoś próbuje zatkać ci uszy, posadzić na pralce albo przewracać cię na bok. Twoja kobieta łazi po domu w stroju czarodziejki i każe ci lizać zegarek albo ciągnąć za włosy. To gdzie masz kurwa pomyśleć o seksie? No kurwa gdzie?!</p>
<blockquote><p>98. Podkręć ogrzewanie. W cieple wasze ciała są bardziej giętkie.</p></blockquote>
<p>Jak już się porządnie nagrzeje, podetknij mu pod jądra kostki lodu. Jeśli akurat ciągnie cię za włosy, powinnaś dojść momentalnie.</p>
<blockquote><p>99. Zwiąż kochankowi nadgarstki, kiedy fundujesz mu oral. Przejmiesz pełną kontrolę nad sytuacją...</p></blockquote>
<p>I teraz, jeśli zdołasz się wysłowić, możesz mu nakazać by zrobił cokolwiek!</p>
<blockquote><p>100. Orgazm całego ciała istnieje! Zaciskaj szybko mięśnie Kegla tuż przed szczytowaniem.</p></blockquote>
<p>Wszystko sobie na spokojnie rozpisz. Pamiętaj, że trzymasz w ustach penisa, ale samą główkę. Przestań. Wyciągnij, przewrót w bok. Teraz szybko wypij litr jogurtu. Przegryź szafranem i zjedz tyle sezamu ile zdołasz. Penis w gębę. Powiedz mu, że dobrze robi. Wibrator pod jądra. Lód pod jądra. Znowu wibrator zanim się zorientuje co się dzieje. Wytargaj się za włosy. Przełknij jogurt z sezamem. Szafran. Włosy. Penis do gęby. Na bok. Zatkaj mu uszy zanim ucieknie. Gaza na aparat. Ósemki wzdłuż penisa i pazury w dupę aż zakwiczy (zwiększaj intensywność). Ocieraj się gdzie tylko możesz. Uważaj na meble. Mięśnie Kegla. Kowbojka. Włącz porno. Drap go po plecach. Rzuć poduszką. Penis cały czas w gębie. Gumka pod żeby. Sezam, Wetrzyj żel w piersi. Duży palec do pochwy. Cały czas pracują mięśnie Kegla - nie popuszczaj! Włączasz wirowanie. Palec chodzi w pochwie! Szarp się za włosy i właź do prysznica. Cały czas penis w gębie razem z gumką, syp na to szafran. Teraz na plecy, piersi na uda, na bok, kolana przy uszach i jesteśmy w domu.</p>
<p>Stosunkowo udanego Nowego Roku.</p>
