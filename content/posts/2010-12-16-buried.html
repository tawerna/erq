---

categories:
- Film
- Ludzie
date: "2010-12-16T00:17:34Z"
excerpt: "Siedzę sobie w kinie i oglądam trailer: pewien pan budzi się w trumnie,
  co powoduje u niego spory dyskomfort. Ale ja nie o fabule, bo film bądź co bądź
  może być fajny jak na obecne kinowe standardy."
draft: false
tags: []
title: Buried

---
<p>Siedzę sobie w kinie i oglądam trailer: pewien pan budzi się w trumnie, co powoduje u niego spory dyskomfort. Dzwoni na policję, a policja się go pyta: - Gdzie pan jest? - Nie wiem!<br />
Ale ja nie o fabule, bo film bądź co bądź może być fajny jak na obecne kinowe standardy. A kinowe standardy objaśnię w ten sposób, że dawniej nie wszystko wypuszczano do telewizji, gdyż oglądała ją ogromna publiczność i starano się utrzymać poziom. Natomiast obecnie do kina przepuszcza się wszystko, z takiego samego powodu, natomiast w innym celu: by utrzymać poziom gotówki. Bywają ambitniejsze reklamy.<br />
W każdym razie panu w dębowym M-1 gaśnie zapałka i pojawia się tytuł filmu:</p>
<p><em>buried</em></p>
<p>następnie obowiązkowa strona:</p>
<p>experience<em>buried</em>.com</p>
<p>oraz następna obowiązkowość:</p>
<p>experience <em>buried</em> on facebook</p>
<p>I co do tego ostatniego: subtelny niuans tłumaczenia przywołał słowa "Sound of silence" duetu Simon &amp; Garfunkel:<br />
<em>"...the words of the prophets are written on the subway walls<br />
And tenement halls."</em></p>
