---

categories:
- Krzaki
- Ludzie
- Ogólne
date: "2014-07-08T21:44:49Z"
excerpt: "Dramat ekologiczny w dwóch aktach. Akcja dzieje się przy drodze obok bramy.
  Tu i ówdzie stoi parę skrzynek z warzywami ale niezbyt dużo. Podobnie jak kupujących."
draft: false
tags:
- ciotka
- dramat
- lucynka
- ratler
- wieś
title: '"Na wsi kupuje się inaczej" - dramat ekologiczny'

---
<h4>OSOBY:</h4>
<ul>
<li>Ciotka Lucyna: spożywcza businesswoman (nie moja ciotka, ogólnie)</li>
<li>Krzysztof: mąż Lucyny, sympatyczny lecz milczący</li>
<li>Córka Lucyny: tu w zasadzie wszystko jasne</li>
<li>Kupujący: niżej podpisany</li>
<li>Dwa ratlerki</li>
</ul>
<h4>MIEJSCE AKCJI:</h4>
<p>Piwny parasol przy drodze obok bramy, parę skrzynek z warzywami ale niezbyt dużo. Podobnie jak kupujących.</p>
<h3 style="text-align: center;">AKT I</h3>
<p style="text-align: center;">Upalnie. Wedle zapowiedzi 31 stopni. Naprawdę 26. Ratlerki ujadają zza bramy. Ujadają bez wyraźnego powodu na kupujących, na drogę i na siebie.</p>
<blockquote>
<p style="text-align: left;">Ciotka Lucyna: Co dla ciebie?<br />
Kupujący: Tych malinowych tak z półtora kilo.<br />
Ciotka Lucyna: Waga zepsuta, dam na oko.<br />
Kupujący: Wolałbym do sałatki.<br />
Ciotka Lucyna: Humor po tatusiu?<br />
Kupujący: Tutaj też go znają? Może lepiej takich mniejszych?<br />
Ciotka Lucyna: Abo to inaczej smakują?<br />
Kupujący: A smakują?<br />
Ciotka Lucyna: Zjesz, wysrasz, zapomnisz. Co jeszcze?<br />
Kupujący: A te paprykowe to jakie są?<br />
Ciotka Lucyna: Paprykowe, przecie napisane.<br />
Kupujący: Ale w smaku chodzi mi.<br />
Ciotka Lucyna: W smaku jak pomidory.<br />
Kupujący: Dobra, to jeszcze te dwa paprykowe.<br />
Ciotka Lucyna: (liczy na kalkulatorze) 6zł.<br />
Kupujący: Ale nie takie zielone.<br />
Ciotka Lucyna: Przecież ci moment dojrzeją, to nie październik.<br />
Kupujący: Nie mogę tych już dojrzałych?<br />
Ciotka Lucyna: Oj weź nie pierdol mi tu, pańskie podniebienie chłopcu wyrosło i wydziwia. Bierz i spierdalaj. Co jeszcze?<br />
Kupujący: No to wezmę.<br />
Krzysztof: (poklepuje Kupującego po ramieniu i śmieje się przez ból trzydziestu pięciu lat pożycia)</p>
</blockquote>
<h3 style="text-align: center;">AKT II</h3>
<p style="text-align: center;">Ratlerki ujadają tyłem do bramy.</p>
<blockquote>
<p style="text-align: left;">Kupujący: Kalafiora jeszcze. Tylko jakiegoś dużego. Są jakieś większe?<br />
Ciotka Lucyna: (bierze się pod boki) Teraz Lucynka zasadzi gumiaczki i będzie zapierdalać przez pole, i szukać kalafiorka dla panicza.<br />
Córka Lucyny: (otwiera bramę wypuszczając na świat ratlerkowe piekło)<br />
Ciotka Lucyna: Córcia, leć no po kalafiora.<br />
Córka Lucyny: Mamo, ja nie mam czasu latać w te i we wte, sklepy do 14:00 i mi zaraz pozamykają.<br />
Ciotka Lucyna: No i masz, na chuj mnie te dzieci były!<br />
Kupujący: (macha ręką odpuszczając) bób wezmę w takim razie.<br />
Ciotka Lucyna: Taki? Od razu mówię, że większego nie ma.<br />
Kupujący: Ani paprykowego. Ile płacę?<br />
Ciotka Lucyna: (liczy na kalkulatorze) 6zł.<br />
Kupujący: Ciekawe, że ja tak za wszystko 6zł płacę, nie?<br />
Ciotka Lucyna: Toż mówiłam, że waga zepsuta.<br />
Kupujący: A kalkulator dobry?</p>
</blockquote>
<p style="text-align: center;">Ratlerek gryzie kolegę i obaj wpadają między skrzynki. Lucynka bierze kija, Krzysztof łzy w oczach ze śmiechu. Szamotanina, pisk, apokalipsa.</p>
<p style="text-align: center;"><strong>KURTYNA</strong></p>
