---
categories:
- Nocne
date: "2008-02-19T01:33:55Z"


draft: false
tags: []
title: Paryż

---
<p>4:41<br />
Nigdy nie była to godzina warta zapamiętania albo znacząca. Żadna nie była. No chyba, że pierwsza jedenaście - ta była. W każdym razie, ta, o której zwykle dzwonił telefon była byle jaka. Za dziewiętnaście piąta.<br />
Dzwonek w Motoroli był wkurwiający, nastawiał człowieka źle do całego dnia, do dzwoniącego, do całego tego wstawania i do bycia pod telefonem. Dzwoni. W ustach syf, piach i żużel. Łeb pęka. Siedzisz już na łóżku ziewając i chwilę czekając aż ziewnięcie rozejdzie sie po stężałych mięśniach twarzy.<br />
- Słucham.<br />
I dobrze, że nikt się nie pieprzył, na sucho, pokrótce i tyle. Po co się szczypać? Co to komu daje? To tak jakby liczyć, ze ktoś tam między zdaniami wtrąci 'a co u ciebie?'. Pierdolić ich wszystkich, z nieszczypaniem jest lepiej.</p>
<p>Łyk kawy ze szklanki na biurku. Wczorajsza, lodowata i w dodatku gorzka, bo sobie zawsze wyobrażasz, że jak jej nie posłodzisz to poczujesz się lepiej. Że niby zrobiłeś coś dla siebie, a to gówno prawda jest. W lustrze norma - żadnego zaskoczenia w tą czy w drugą stronę. Kiedyś ktoś tam powiedział, że nie wolno dopuścić do tego, że nie patrzysz sobie w lustrze w oczy czy coś. A - że twoje lustrzane odbicie się od ciebie odwróci. Jakoś tam. Crematory chyba to śpiewało. A tu gapisz się w to lustro i wisi ci to, czy ty unikasz czy nie unikasz, co za różnica, jedno z powiedzonek, które mocno brzmią i świetnie się prezentują na stronie z gotowymi opisami. Chuj z tym.<br />
Dobra, odpalona fajka, pierwszy głębszy wdech, jedynka, kierunek i jedziesz. Samochód można by było przy okazji umyć, ale o tej porze nie ma gdzie a po robocie się nie chce. Zasrane słońce mogło by wyjść, dla odmiany chociażby.</p>
<p>Parę kroków do posterunku, w powietrzu jakiś smród, dym czy co, jakieś chemiczne gówno. Śmierdzi jakby właśnie gówno co na klatce leży któryś dzień z kolei. Nigdy się nie zastanawiasz czym oddychasz w mieście i jaki to ma na ciebie wpływ. Nie ma kiedy.<br />
Heh, na filmach zawsze ktoś wita gliniarza jak wchodzi do roboty, tam palnie ktoś 'hej Jack, jak twoja noga?' czy cokolwiek. Ta, jasne. Ludzie tu przyłażą do roboty, robią swoje, albo siedzą i się gapią a potem zwijają sie do domu. Olać, witanie mi do szczęścia nie potrzebne. Jak będę miał zajebisty dzień to powiem komuś cześć, ot, dla jaj.<br />
W pokoju jak zwykle kazali mi zgasić fajkę i zrobili to ze spojrzeniami jakbym przyjechał dorożką. Kurwa, czaje, zakaz, ale zamyśliłem się, Boże. Tu też się nikt nie wita. To znaczy wita, ale skinieniem głowy, albo takim cześć wypowiedzianym w sposób jaki wciska się guzik do windy. Bo jak sie nie wciśnie to nie przyjedzie.</p>
<p>Chodziło o podwójne morderstwo z wczoraj, ciała pewnie leżałyby tam aż do smrodu - a i wtedy nie wiadomo czy ktoś by zadzwonił - gdyby taśma nie poszła w sieć.<br />
W pokoju siedziało dwóch z kryminalnej i jakiś koleś w gajerku. No, oprócz normalnej załogi w takich sytuacjach. Puścili kasetę, czy nagranie. Bo w ogóle motyw polegał na tym, że kasetę koleś zabrał, właściwie płytę, ale nagranie szło po kablu w świat. W każdym razie łysy facet rżnął laskę w tyłek klasycznie, coś tam nawet do niej nawijał, a ona udawała, że to takie fajne i, że on jest w tym naprawdę dobry. Żona w tym czasie na jakichś targach była. Ciekawe czy do niej dzwonili czy nie. Pewnie tak.<br />
Nagranie idzie cztery - pięć minut, nic nadzwyczajnego, seks w tyłek. Na redtube czy tube8 można dziesięć takich znaleźć po paru minutach klikania. Po tych pięciu minutach zatrzymywali co parę klatek, bo akcja była następująca: facet w kominiarce kopie w drzwi i włazi z gnatem w dłoni. Nie znał rozkładu pokoju, bo nie strzelał od razu - nie wiedział gdzie. Kochaś sięga pod poduszkę po rewolwer a kominiarz zauważa kamerę i strzela najpierw do niej. Tu koniec filmu.<br />
Ale. Ostatnia akcja, ostatnich parę sekund: kochaś strzela a kominiarz wygina się do tyłu i w lewo a nadgarstek prawej ręki pochyla w lewo i ręka idzie za pochyłem jednocześnie strzelając do kamery. Cyrkowiec. No bo patrzył na kochasia - dlatego uniknął kuli. To jasne, bo kochaś mial jedną linię strzału - kurew mu zasłaniała resztę - a klęczał na łóżku. Kominiarz strzelił do kamery, bo wolał nie występować w filmie za długo. Poza tym przecież kamera go zaskoczyła. A mimo to zagrał jak w rosyjskim balecie.<br />
Technik, ten w garniturku, powiedział, że szkolony. No szkolony, tylko gdzie tak szkolą.</p>
<p>Dobra, zapalę fajkę na korytarzu i pójdę zadzwonić do żony kolesia, bo jednak jeszcze nie dzwonili. Pojadę potem od razu do tego mieszkania, pokręcę się.</p>
<p>Cyrkowiec pierdolony.</p>
