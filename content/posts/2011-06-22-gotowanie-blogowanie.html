---

categories:
- Krzaki
date: "2011-06-22T16:33:04Z"
draft: false
tags: []
title: Gotowanie Blogowanie

---
<p>Potrzebujemy rzeczy w dużej mierze jadalnych. Będą to następujące rzeczy:</p>
<ul>
<li>sos (jakiś) ze słoika, ja wziąłem coś tam Uncle Bens, kolor słoika beżowy (jakby brązowy tylko w bardzo jasnym świetle)</li>
<li>ogórek, sztuk ze trzy, z ogórka należy zdjąć warstwę wierzchnią i wyrzucić</li>
<li>pomidor, jeden, duży, bierze się go z talerza z kuchni</li>
<li>cebula (leży w takim koszu co suchy chleb)</li>
<li>smalec (niezależnie od tego co się widzi w sklepach, w lodówce zawsze jest go 1/3 kostki)</li>
<li>groszek zielony (i tak innego nie ma, więc można brać jak pisze "groszek" śmiało)</li>
<li>makaron wyjęty z torby (z takiej zupki jak knorr, w... wa... wawel? albo amino)</li>
</ul>
<p>I teraz tak. Trzeba znaleźć dużą patelnię. Patelnia różni się od garnka głównie powagą sytuacji. Na patelni trzeba położyć trochę smalcu i podgrzać (od dołu). Aż sie rozpuści i zacznie tak jakby pryskać. Wtedy jest już za późno na krojenie cebuli bo trzeba to zrobić wcześniej. Pokrojoną cebulę wrzucić w obrębie patelni tak, żeby 90% cebuli było na patelni. No i obrać ją trzeba nawet przed krojeniem. Ile obrać to wedle uznania albo niech ktoś powie: STOP jak obieracie. Cebyla ma się zrobić taka... ślamazarna. Taka jakby już nie twarda ale jeszcze nie czarna. Jak jest czarna to źle. Potem dodać pokrojonego ogórka z pomidorem. Mieszać to. Nasypać czegoś. Na przykład takiego Kucharka czy jakieś tam ziarenka smaku. Pieprzu nasypać, ale go rozdrobnić jak jest cały. Mieszać to. To tak pulpoce. Bulgoce. Takie się robi... w stronę zupy. Teraz wrzucić sam makaron z tej supy do dużego kubka i zalać wrzątkiem. Wrzątek jest wtedy jak nie można dotknąć czajnika (z wyjątkiem wtedy jak ktoś go ukradł i też go nie można dotknąć). Nakryć ten kubek i mieszać patelnię. Mieszać tyle ile trwają Fakty na tvn. Potem wrzucić ten makaron na patelnię i wlać ten sos ze słoika. Dodać groszek z puszki. Jak się nie wysypuje sam z puszki to olać, będzie bez groszku. Dodać jakiejś czerwonej przyprawy, np pieprzu tylko czerwonego albo np coś czerwonego. To mieszać aż będzie gorące wszystko. Jeść.</p>
<p>&nbsp;</p>
<p>Ni chuj to niedobre jest.</p>
<p>&nbsp;</p>
<div><span style="font-family: Tahoma; font-size: xx-small;"><span style="line-height: 15px;"><br />
</span></span></div>
