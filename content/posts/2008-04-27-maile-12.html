---

categories:
- '@'
- Ogólne
date: "2008-04-27T18:41:42Z"


draft: false
tags: []
title: maile 12

---
<p>:)&gt;<br />
'ale jest tez moja racja, której nie bardzo kto chce słuchać.'</p>
<p>jaka to racja?</p>
<p>:]&gt;<br />
w skrócie już o niej pisałem.<br />
nie jestem najlepszy w relacjach z ludźmi. po prostu. czasem wychodzi mi to lepiej (ktoś może nie szukać niczego prócz ciepła, słabo mnie znać i świetnie się ze mną dogadywać) a czasem koszmarnie (potrzebuję uciec, schować się, nie odzywać się, a próby kontaktu parzą mnie jak rozgrzany pręt do znakowania bydła). To jest związane z najprzeróżniejszymi relacjami.<br />
Czasem ktoś uzna, ze wszystko jest ok, jak po maśle i przechodzi nade mną do dnia codziennego. Nawet nie chodzi o to, ze dzieje sie to nie w moim tempie (bo określenie 'za szybko' byłoby przecież za mało egocentryczne), ale za gładko. W zbyt oczywisty sposób.<br />
To tak jakby schowanego w norze borsuka, który podjął odważną decyzję o wyjściu na światło słoneczne, uszczęśliwić obrożą i poprowadzić do tesco na zakupy.<br />
Innym razem potrzebuję żeby ktoś mnie odnalazł, mimo, że jestem, żyję, mówię i sprawnie posługuję się telefonem komórkowym. Odnalazł, pogrzebał za mną we mnie (jakkolwiek to brzmi), dotarł, a ja poczuję się znaleziony. Znaleziony w zwykłym dniu, takim dajmy na to czwartku, w autobusie, o szesnastej. Bo mnie tam tak naprawdę nie było, byłem zupełnie gdzie indziej, gdzieś, gdzie trzeba się mocno skupić by mnie zauważyć.<br />
Ale nikt się nie przedziera, nie znajduje, nawet nie wie, że mnie na tym autobusowym miejscu wcale nie ma. I wtedy robię to co wydaje mi się Erqowo racjonalne - zrywam więź.<br />
Owszem, czuję się bardziej ucieknięty, bardziej zgubiony. Ale zgubiony na własną rękę. I kiedyś tam się sam znajdę.<br />
A samotność mnie leczy. Odświeża, kiedy duszno.<br />
Nawet nie chodzi o 'umiesz liczyć licz na siebie', tylko trudno być wśród/przy/obok kogoś, kto nie tyle nawet nie zrozumie mojego dzikiego schowania, ale zaakceptuje je i przejdzie nad nim do porządku dziennego.<br />
Siedzi sobie ten suseł czy jakmutam, świstak w swojej norze, a nad norą halogen 'teraz jestem samotny', obok stoliki, parasolki i ktoś go wola na kanapki.</p>
<p>:)&gt;<br />
a jak to wyczuć?<br />
nawet jeśli ktoś zechciałby Cię odnaleźć, to jak ma wiedzieć, że Ty tego właśnie potrzebujesz?<br />
Albo zechce do Ciebie trafić, będzie się starać, a Ty w tym momencie będziesz właśnie tam, gdzie nie jest Ci nikt prócz Ciebie samego i Twojego narkotyku potrzebny. I odczujesz to jako natręctwo. A przecież ten ktoś chciał, naprawdę chciał.<br />
I nie jest jego winą, że nie trafił.<br />
Skąd wiedzieć, czego potrzebujesz, żeby przez nieostrożny gest czy zachowanie nie stracić Twego... szacunku...?<br />
Nie chcesz, żeby przechodzić nad Tobą do porządku dziennego - e, on tak ma, taka jego choroba. Bo to zbyt prosto i nawet możesz poczuć się urażony taką klasyfikacją, etykietką - hmmm... jedno z Twoich "ulubionych" słów tudzież zachowań.<br />
Gdzie jest sposób...?</p>
<p>hmmm... coś czuję, że napiszesz mi że nie ma:/</p>
<p>:]&gt;<br />
W kreskówkach zawsze w razie epidemii bierze się pół banana, kwiatek z okna, kawałek buta, jogurt i guziki. Antidotum gotowe, a wszystkie potrzebne składniki jak się okazało były w jednym pomieszczeniu.<br />
To nie jest łatwe pytanie bo czuję się jakbym przyszedł do świeżo przez siebie wybudowanego szpitala, uruchomił zamówiony sprzęt, zaległ na łóżku i trzymając w ręku skalpel zastanawiał sie jak się pociąć, żeby dokładnie obejrzeć co mi dolega.<br />
Wydaje się, że remedium to jakaś skomplikowana mieszanka wahliwych stanów emocjonalnych plus skokowa zdolność do wybiegania myślami daleko.<br />
Może.<br />
Ale może też zwykły spokój, umiejętność wyciszenia się i towarzyszenia człowiekowi, który potrafi zwalniać i zatrzymywać czas wewnątrz siebie, co wycieka też na zewnątrz.<br />
A czasem tego nie kontroluje.<br />
Towarzyszenie.<br />
To ważna sprawa.</p>
<p>:)&gt;<br />
Dalszych prób nie będzie?</p>
<p>:]&gt;<br />
prób?<br />
będą, mam nadzieję.<br />
może nie próby, bo próbowania mam dość. chciałbym już ruszyć w podróż prawdziwą. z bagażami i ze wszystkim. w taką do końca.</p>
<p>:)&gt;<br />
ładnie powiedziane..</p>
