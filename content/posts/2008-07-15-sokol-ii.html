---

categories:
- Starocie
date: "2008-07-15T23:56:24Z"


draft: false
tags: []
title: Sokół II

---
<p>A sokół przywiódł mnie do jeziora<br />
O wodzie pięknej jak jego oczy<br />
W toni był głos, głos, który wołał<br />
To miejsce, ten głos mnie zauroczył<br />
Gdy chciałem odejść i ruszyć dalej<br />
W szepcie sitowia słyszałem : nie<br />
I blask i zapach - wszystko wzywało<br />
Do pozostania tu choć przez dzień<br />
Uległem - może to przez zmęczenie<br />
Albo przez czar zaklętej wody<br />
Może po prostu zgubiłem znaczenie<br />
Takiej bezkresnej, samotnej drogi<br />
W wieczornej mgle znalazłem łódź<br />
A sokół był nawigatorem<br />
Pewnie nawet gdybym mógł<br />
Nie wróciłbym na tamtą stronę<br />
Ułożyłem się wygodnie i wtuliłem w koc<br />
Mógłbym tak płynąć całe wieki<br />
Księżyc posrebrzał całą noc<br />
A mgła zamknęła mi powieki<br />
Potem było coś więcej<br />
Niż tylko przebudzenie<br />
Przyglądało mi się szczęście<br />
Nie... nie szczęście - marzenie<br />
Ta kobieta była magią<br />
Była jeziorem i ogniem<br />
Była ciepłym wiatrem, a nad nią<br />
... powoli wzeszło słońce<br />
powiedziała do mnie tylko jedno zdanie<br />
„Poranki tutaj bywają chłodne"<br />
a mnie się wydało, że to nie poranek<br />
ale moje życie. W jej oczach. Były przecudowne.<br />
Podała mi gorącą herbatę<br />
I uśmiechała się patrząc jak łapczywie<br />
Piję. Pokazała w stronę małej chaty<br />
Potem odwróciła się i przez chwilę</p>
<p>Wydawało mi się, że rozpłynie<br />
Się we mgle. Poczułem,<br />
Że chcę coś powiedzieć, a mogę jedynie<br />
Wyszeptać : "dziękuję"<br />
Nie było w mym życiu piękniejszych chwil<br />
Ani niczego tak wspaniałego<br />
Nie było nikogo, kto dałby mi<br />
Tyle spokoju tak kojącego,<br />
Tyle pieszczoty cudownych dłoni,<br />
Spojrzeń, uśmiechu, słodkiego szeptu<br />
Dłonie przy sercach, usta przy skroni<br />
I niezapomniana magia zmysłów<br />
Aksamit jej ciała i kropla potu<br />
Na czarnych jak noc, pachnących włosach<br />
Złączone dusze, nad nami sokół<br />
Jedyna noc o tysiącu nocach.</p>
