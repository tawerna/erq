---

categories:
- Krzaki
date: "2014-09-29T19:59:43Z"
draft: false
tags:
- Chazan
- Hołdys
- Kościół
- Polska
- Przyszłość
title: Witajcie w przyszłości

---
<blockquote>
<p style="text-align: justify">Wiadomości 15 kwietnia, 2084 rok.</p>
<p style="text-align: justify">Rosnącą popularnością cieszą się programy z gatunku reality-publicity show w TV. Największą oglądalność zanotował morderczy pojedynek katolickiego księdza oraz profesora transplantologii wyemitowany w środę wieczorem. Za tydzień w Moral Kombat zapowiedziane jest starcie internetowego pirata ze Zbigniewem Hołdysem. Przypominamy, że do ćwierćfinałów zakwalifikowali się dotąd: zwolennik uboju rytualnego drobiu i ryb, emerytowany dżihadysta, nauczyciel wychowania seksualnego w zerówce i przeciwnik aborcji reprezentujący szkołę Cha-Zan.</p>
<p style="text-align: justify">50 osób, które za zgodą pracodawców udały się na najdłuższy w tym roku, 12-godzinny urlop opowiadały o swoich przeżyciach. "W dużej mierze tak długa nieobecność w pracy jest już męcząca" - mówi 89-letnia Halina. "Udało mi się pierwszy raz dotrzeć aż do alejki z rybami i owocami morza, to było ekscytujące" - zdradza 7-letni Patryk. "Cały urlop spędziłem w autobusie a mieszkam pół godziny piechotą od roboty" - narzeka 26-letni Jacek. Następne losowanie już za rok!</p>
<p style="text-align: justify">Zaciągnięta pożyczka w wysokości dwóch kóz związanych sznurkiem oznacza, ze Uganda nie jest już ostatnim na świecie krajem bez niemożliwych do spłaty zobowiązań kredytowych. Oficjalnie o godzinie 17:00 cały świat stał się zadłużony. Dokładnie nie wiadomo u kogo. Ośrodki analityki ekonomicznej milczą. Prawdopodobnie zapadnie decyzja o wystawieniu całej planety na sprzedaż. Planetę można będzie oglądać w godz. 10:00-14:00 w dni robocze po wcześniejszym telefonicznym umówieniu.</p>
<p style="text-align: justify">Po wprowadzeniu zakazu spożywania alkoholu we wszystkich jednostkach Wojska Polskiego rośnie w zastraszającym tempie epidemia depresji. Po przeanalizowaniu przez generalicję pierwszy raz na trzeźwo bieżącej sytuacji cztery osoby podały się do dymisji. Odwołano obowiązkowe wizyty w cyrku po samobójstwie jednego z klaunów.</p>
<p style="text-align: justify">Feministyczna Republika Kobiet zerwała stosunki dyplomatyczne z: Jemenem, Armenią, Ndżameną i Turkmenistanem.</p>
<p style="text-align: justify">Zakończyła się budowa 400-metrowego muru dookoła Państwa Islamskiego. Budowę sfinansowała koalicja państw NATO. "Mogą sobie w tym jebutniku za murem dżihadować do usranej śmierci" miał nieoficjalnie powiedzieć wnuk prezydenta Obamy.</p>
<p style="text-align: justify">Polska ponownie mistrzem świata w hokeju na lodzie. Posypały się zewsząd pytania o "złoty środek" dla drużyny hokeistów. Kapitan odpowiedział, że jednego przepisu na sukces nie ma. Podobnie jak trudne treningi na małym i zwartym blokowisku dla złotego medalisty w rzucie młotem, tak i nam nie przychodziło łatwo szusowanie po Wiśle pomiędzy przeręblami - komentował kapitan.</p>
<p style="text-align: justify">W polskim parlamencie znów rozgorzała dyskusja o to, która część Tupolewa powinna wisieć tuż nad Brzozą Zawsze Żywicą. Dyskusja rozgorzała zaraz po tym gdy grupa niezidentyfikowanych sprawców przekręciła obraz Dziecka Nienarodzonego pępowiną do góry. Podczas gdy część polityków żąda powieszenia lewego skrzydła samolotu, inna część żąda powieszenia tej pierwszej części. Ustawa modernizująca szpitale znów odłożona na późniejszy termin.</p>
<p style="text-align: justify">Rosja opierajac się o teorię o ruchach płyt tektonicznych udowania, że i tak kiedyś wszystko znowu będzie Rosją. Więc po co niepotrzebnie przedłużać.</p>
<p style="text-align: justify">Tybet ośmiesza budżet NASA sugerując, że do podróży w najodleglejsze zakątki Układu Słonecznego wystarczy kilka niepozornie wyglądających ususzonych grzybków.</p>
<p style="text-align: justify">PKP oznajmia, że za 12 lat trasa z Warszawy do Łodzi zajmie już tylko godzinę. Mimo ciepłego przyjęcia tej wiadomości nadal większość osób wybiera teleportację.</p>
<p style="text-align: justify">Generalna Dyrekcja Dróg Krajowych i Autostrad za dziury na A1 obwinia meteoryty.</p>
<p style="text-align: justify">Trwa poszukiwanie urzędników odpowiedzialnych za to, że w maju ubiegłego roku rosyjskiemu multimilionerowi sprzedali Tatry. Na chwilę obecną NIK nie dopatrzyła się błędów co do przeprowadzonej transakcji.</p>
</blockquote>
