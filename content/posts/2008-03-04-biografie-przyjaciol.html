---
categories:
- Biografie
- Krzaki
date: "2008-03-04T17:07:42Z"
draft: false
tags: []
title: Biografie przyjaciół - Ictorn
---
<p>Ictorn Grażymił Czukaszwili - (ur. tysiąc dziewięćset trzy tysiące -<br />
tysiąc dwieście miliard pieńcet)<br />
Azerski działacz i pretormatyk, miłośnik szerokopojętej kultury masowej, odkrytyk.<br />
Urodził się w niewielkiej mongolskiej wiosce u podnóża Tatr, w chacie biednego hutnika - marzyciela. Jego matka często myliła pranie z obiadem, natomiast świetnie malowała pejzaże kijem na moczonym drewnie podczas śnieżnych zamieci.<br />
Młody Grażymił, jako niedolatek zwany Karbopłatem, żywo interesował się rzeźbieniem w mostach na wzór kapliczek na rozstajach dróg, których liczba dzięki działalności jego ojca zwiększyła się z trzech do siedemnastu.Sztuki rzeźby w drewnie potokowym, młody Karbopłat uczył się od ojca - Fartacza Czukaszwili, który po dziadku odziedziczył charakterystyczną rysę rzeźbienia w szaleńczym ataku podczas snu. Niepowtarzalną stepową kreskę, zauważalną szczególnie pod ostre światło, cenią sobie głównie sympatycy tzw. masy piroplastycznej, która tuż po wybuchu wulkanu niszczy wszystko na swojej drodze.<br />
Te umiejętności oraz talent do rozpoznawania monet, zaprowadziły kilkunastoletniego Grażymiła z alpejskiej wioski pod Tatrami prosto do stolicy Mongolii - Pytastanu. To właśnie tam, w państwowej szkole szamanizmu, poznał swojego nauczyciela a później mentora: Tadeusza Zgubę-Tartaka.Podrosły już Klemens (zgodnie z mongolsko-tatrzańskim<br />
obyczajem, zamieszkujący Alpy mężczyźni po osiągnięciu wieku 15 lat, zmieniają imię na to, które ukaże się w rozrzuconych na wrzątek liściach rzadkiej sosny płowej) pod okiem mistrza nabywał rzeźbiarskiego szlifu w drewnie, granicie i pleksiglasie. Biografowie sugerują, że to właśnie w tym momencie Klemens Czukaszwili przestał porozumiewać się ze światem za pomocą rytmicznych uderzeń ocynkowanym wiadrem w głowę i nauczył się kantońskiego.</p>
<p>Za sprawą bezzwrotnej wymiany studenckiej, Klemens trafił do odkrywkowej kopalni asfaltu, gdzie spędził osiemnaście lat jako nakładacz. Niewiele wiadomo o tym okresie życia słynnego kryptonisty.<br />
Biografowie ożywają gdy Klemens powraca do rodzinnej wioski w dżungli, w pobliżu bagien lasu tropikalnego (Jego rodzinna wioska należała do intensywnie przemieszczającego się plemienia nomadów. Klemens musiał<br />
skorzystać z pomocy kilku detektywów by trafić na jej ślad). Tam też<br />
osiadł.<br />
Zginął rażony wystrzelonym z katapulty prosiakiem o zatrutej szczecinie. Tą niebezpieczną grę zaszczepił w nomadach podróżnik - eksperymentator Hermald Szuwar.</p>
<p>Wspomina wieloletni przyjaciel Klemensa - Głupi Pahul: "W naszej pamięci na zawsze pozostaną charakterystyczne dzieła bohatera plemiennej ewolucji obyczajowej, takie jak: "Bździągiew" - manifest współczesnych katastrofików, "Leptyk odwrócony" - zdobywca kilkunastu nagród na festiwalu w Gdyni w jednym roku i wreszcie "Trąbeł" - wielokrotnie komentowany przez znanego krytyka sztuki Andrzeja Grocfelda, cierpiacego na pamięć krótkoterminową.<br />
Ictorn (rodowy przydomek oznaczający: "Ten, który zaufał pontonowi") Klemens Czukaszwili to bez wątpienia twórca niezależny, otwarty na wszelakie i dojmujące wpływy. Artysta nie będący do końca sobą, który tworzy w przypływie ataków nękającej go przewlekłej choroby, której nabawił się w czerpalni płynnego asfaltu w dolinie bazaltowej pod Rzeszowem. To człowiek wielu idei, z których żadna nie jest obojętna jego bliskim. Po dziś dzień niezwykle mobilne gruzińskie plemię, które z dużą prędkością minęło ostatnio Wołgę, raz do roku, w dzień urodzin Klemensa, na jego pamiątkę gniecie miednicami hektar kukurydzianego pola."</p>
