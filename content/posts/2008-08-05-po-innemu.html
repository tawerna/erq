---

categories:
- Krzaki
date: "2008-08-05T00:39:33Z"


draft: false
tags: []
title: Po innemu

---
<p>" - ...I tak to turlam się po świecie jak ów długi i szeroki, zło dobrem, a dobro modlitwą nagradzając...<br />
Tu w słowo wszedł mu włodarz ziemski, człek o twarzy zmęczonej i wiatrem jakoby w kamieniu wyciętej; tu, w tawernie, z mądrości swej szczególnie znany. Stąd przycichło nieco.<br />
- Ja waści słowo ino rzeknę i chociem w mordzie nie za mocny, a i do żelaza mi bliżej niźli do kaplicy, miej waść baczenie, bom świata kawałek obaczył. Skoro serce nosisz gołębie to i w rzyć się przystrój żelazną, bo za te morały co waść prawisz nam tutaj, byle okurwieniec gardło poderżnie, a poużywa sobie za wszystkie czasy wpierw.<br />
- Ale... ale... Pismo wyraźnie mówi coby bliźniego swego..<br />
A włodarz ino wąsa podkręcił.<br />
- A mówi, mówi, i owszem. A ty waść mieczysko sobie jakie przytrocz pod sutanną, tak na wypadek wszelki, coby może Pismo jakie błędy w drukowaniu miało. Ale dość już, bo tu inna gawęda się rozpoczyna..."</p>
