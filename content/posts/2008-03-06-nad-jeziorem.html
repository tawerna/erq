---

categories:
- Starocie
date: "2008-03-06T01:26:18Z"


draft: false
tags: []
title: nad jeziorem

---
<p>cichy, mokry zapach trzcin<br />
zakradł się na pomost nocą<br />
przyniósł błysk - podniebny krzyk<br />
chciał dorównać twoim oczom<br />
chciał się wtulić między nas<br />
a my nie mogliśmy przestać<br />
chciał się wśliznąć między usta<br />
ale tam... nie znalazł miejsca<br />
w końcu usiadł w twoich włosach<br />
pod pieszczotą moich dłoni<br />
drżący usnął nieświadomy<br />
gwiazd tańczących w naszych oczach<br />
cichy, mokry zapach trzcin<br />
może poznał już swój los<br />
lecz nie wiedział jak to jest<br />
móc dotknąć ciebie w taką noc</p>
