---

categories:
- Nowocie
date: "2008-09-23T19:00:25Z"


draft: false
tags: []
title: miasto duchów

---
<p>niezbyt specjalny dzień<br />
średni, mało radosny<br />
coraz dłuższy jest cień<br />
znać, że początek wiosny</p>
<p>spacer, kościół, na obiad<br />
zdrzemnąć się po południu<br />
ojciec znów trochę pobladł<br />
most się niedzielnie zaludnił</p>
<p>ciepło, bezwietrznie, pogodnie<br />
mały ruch na ulicy<br />
uprasuj mi szare spodnie<br />
zabiorę kompot z piwnicy</p>
<p>nie, mała, nie w tamtą stronę<br />
trzeba już wracać do domu<br />
lekcje już odrobione?<br />
dobrze, nie powiem nikomu</p>
<p>do pracy jutro na siódmą<br />
ciotka przyjedzie w środę<br />
może i dobrze, bo nudno<br />
a ona coś zawsze opowie</p>
<p>chodź no tu do mnie żono<br />
tak, też tamtą łunę widzę<br />
drzewa lśnią na czerwono<br />
wszyscy umrzemy w tydzień</p>
